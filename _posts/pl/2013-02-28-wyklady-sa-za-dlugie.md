---
layout: post
title: Wykłady są za długie!
name: lectures-too-long
tags: []
comments:
- id: 15
  author: Maciej Pieczarka
  author_email: ''
  author_url: ''
  date: !binary |-
    MjAxMy0wMy0wMSAxMDozMjozNyArMDAwMA==
  date_gmt: !binary |-
    MjAxMy0wMy0wMSAwOTozMjozNyArMDAwMA==
  content: ! 'Dobrze prawi, earl greya mu!


    Sądzę, że podział na PWr nie byłby czymś trudnym do wykonania. Większość wykładów
    jest właśnie w wymiarze 2x45, stąd podzielenie go na dwa odrębne wykłady w różnych
    dniach byłoby na dzień dzisiejszy najlepszym rozwiązaniem. Sam jestem w stanie
    się skupić na pełnym wykładzy tylko około godziny 11-12, bo wtedy jestem najbardziej
    aktywny. Po południu jeszcze nigdy mi się to nie udało.'
- id: 16
  author: Jakub Ślęzak
  author_email: ''
  author_url: ''
  date: !binary |-
    MjAxMy0wMy0wMSAxMDozMjo1NSArMDAwMA==
  date_gmt: !binary |-
    MjAxMy0wMy0wMSAwOTozMjo1NSArMDAwMA==
  content: ! 'Problemy techniczne mnie męczą. Podzielenie wykładów na per godzina
    w sytuacji, kiedy będziesz siedział na uczelni tyle samo czasu co wcześniej, niewiele
    da. Wydłużenie przerw da odpocząć, ale sprawi, że będziesz tam od rana do wieczora.


    Z drugiej strony po wyrzuceniu nic nie dających przedmiotów-śmieci zrobiłby się
    czas na wszystko. Ustawianie planu w ludzki sposób, a nie metodą rozkładu losowego,
    jak obecnie, też wiele by dało. (teraz jesteśmy w fazie zmieniania sobie planu,
    sale są wolne, wykładowcom też bardziej pasuje - nie można tak było od razu?)
    W sumie więc realizowalna i sensowna koncepcja. Od siebie dodałbym też 2 dłuższe
    przerwy w godzinach obiadowych, żeby ludzie mieli kiedy coś zjeść.


    Wybranych przedmiotów, szczególnie ćwiczeń, nie powinno się tak rozdzielać, ale
    ustawienie 2 bloków po sobie rozwiązuje ten problem.'
- id: 17
  author: alkamid
  author_email: adamkli@gmail.com
  author_url: ''
  date: !binary |-
    MjAxMy0wMy0wMSAxMDozMzoxNSArMDAwMA==
  date_gmt: !binary |-
    MjAxMy0wMy0wMSAwOTozMzoxNSArMDAwMA==
  content: ! 'Jakub: No jasne, zająłem się tylko kwestią trwania wykładów, a nie całkowitym
    uzdrowieniem systemu. Co do ćwiczeń pełna zgoda, bo na nich - teoretycznie - studenci
    są zaangażowani. A co do rozkładu losowego godzin zajęć, to często na początku
    semestru zastanawiałem się, czy algorytm ustawiania planu ma jakieś fundamentalne
    ograniczenie matematyczne (jak problem komiwojażera). Mimo że parametrów jest
    stosunkowo dużo (wykładowcy, sale, przedmioty), to intuicja mi podpowiada, że
    dobre programy do automatycznego ustawiania planu istnieją. Ale może owa intuicja
    mnie zawodzi, skoro nasz zacny wydział się takiego nie dorobił?'
- id: 18
  author: Anna Płóciennik
  author_email: ''
  author_url: ''
  date: !binary |-
    MjAxMy0wMy0wMSAxMDozMzozMSArMDAwMA==
  date_gmt: !binary |-
    MjAxMy0wMy0wMSAwOTozMzozMSArMDAwMA==
  content: ! "Nie moja uczelnia, nie moja piaskownica ani moje zabawki, ale nie do
    końca mogę się zgodzić. \nPo pierwsze - naprawdę? macie 15-minutowe przerwy? i
    nikt nie puka się w czoło twierdząc, że studenci do reszty się rozbisurmanili?
    Jeśli nie znajduje się nikt odważny, kto by upomniał się o przerwę, to jest to
    problem nie wykładów ale studentów, a niereformowane jednostki w postaci ignorujących
    zasady uczelniane wykładowców, to również nie tyle wina systemu, co oporu materii.
    Dla porównania u nas (na UMP) pół roku temu Samorząd - w porozumieniu z Prorektorem
    - zaczął propagować 2-minutowe przerwy,a i tak z miernym rezultatem. Jak dla mnie
    90 minut przedzielone 15 minutową przerwą to utopia.\n\nPo drugie, z doświadczenia
    innych studentów wiem, że jeśli wykłady trwają 45 minut (takie na przykład mają
    farmaceuci) to frekwencja jest na nich koszmarnie niska, co wynika z tego, że
    student kalkulujący, że dojazd na wykład i powrót z niego zajmie mu co najmniej
    tyle, ile sam wykład, zostaje w mieszkaniu i zadowala się samodzielną nauką.\n\nPo
    trzecie, co by ponarzekać, jak jest okazja (żaden to zresztą argument), inni mają
    jeszcze gorzej - studenci mnóstwa kierunków z tzw. WNoZu (Wydział Nauk o Zdrowiu),
    czyli ratowictwo, fizjoterpia i inne podobne, chodzą na obowiązkowe wykłady zblokowane,
    czyli trwające 4-6 godzin z opcjonalnymi przerwami.\n\nA możliwe, że po prostu
    funkcjonuję w prearchaicznym systemie (jakkolwiek to brzmi) i wydaje mi się, że
    jak ktoś ma 15minutową przerwę, to powinien być szczęśliwy z tegoż powodu. Natomiast
    z drugim postulatem zgadzam się w stu procentach :-)"
- id: 19
  author: Jakub Ślęzak
  author_email: ''
  author_url: ''
  date: !binary |-
    MjAxMy0wMy0wMSAxMDozMzo0MyArMDAwMA==
  date_gmt: !binary |-
    MjAxMy0wMy0wMSAwOTozMzo0MyArMDAwMA==
  content: ! "To fakt, ale uczelnia powinna podejmować kroki poprawiające jakość nauki,
    kwestię motywacji pozostawiając studentom. To \"niby\" dorośli ludzie. Jeśli wykłady
    będą blokami (a powinny) problemu nie będzie.\n\nUstawienie planu to zajmująca
    kwestia. Nienawidzą go studenci i wykładowcy. Dziekanatowi najwyraźniej to obojętne.
    \n\nInnym ciekawym problemem jest istnienie wykładów na 7:30, jeszcze obowiązkowo
    pozbawionych przerwy. Pewna część populacji (tzw. skowronki) dobrze to znosi,
    dla innych to czysty koszmar. Ludzie często mają pracę na 8 rano, ale zdecydowanie
    nie wymaga się od nich wtedy wysiłku intelektualnego."
- id: 20
  author: alkamid
  author_email: adamkli@gmail.com
  author_url: ''
  date: !binary |-
    MjAxMy0wMy0wMSAxMDozMzo1NCArMDAwMA==
  date_gmt: !binary |-
    MjAxMy0wMy0wMSAwOTozMzo1NCArMDAwMA==
  content: ! 'Ania: ale cóż to za argument, że UMP traktuje swoich studentów jeszcze
    gorzej niż PWr? Gdybym porównywał z polskimi uczelniami, to pewnie wypadlibyśmy
    nie najgorzej, ale to złe porównanie, bo wprowadza złudzenie dobrostanu.


    Frekwencja to sensowny argument przeciw, ale tylko pod warunkiem, że zajęcia nie
    są ułożone w blokach - a jak zauważył Kuba, tak właśnie powinny być ustawione.


    Być może nie wyraziłem się jasno we wpisie: ja przerwy nie rozumiem jako "no to
    teraz dzieciaczki idźcie pobiegać po korytarzu", tylko tak jak napisałem w ostatnim
    akapicie, jako chwilę rozluźnienia. Poza tym, żeby było jasne: dla mnie 15 minut
    przerwy w godzinie to wystarczająco, ale wolałbym, żeby potem zaczął się inny
    wykład, a nie ten sam (postulat 1), a dodatkowo te 15 minut mogłoby się rozkładać
    na kilka krótszych przerw (2).


    Kuba: tajemnica braku przerwy w porannym wykładzie, gdzie jest bodaj najbardziej
    potrzebna, pozostanie dla mnie niepojęta. Barbarzyństwo, choć ja raczej do tych
    ćwierkających należę.'
- id: 21
  author: Anna Płóciennik
  author_email: ''
  author_url: ''
  date: !binary |-
    MjAxMy0wMy0wMSAxMDozNDowNiArMDAwMA==
  date_gmt: !binary |-
    MjAxMy0wMy0wMSAwOTozNDowNiArMDAwMA==
  content: ! "Żaden to argument, co zresztą wcześniej napisałam.\n\nPierwszy postulat,
    jeśli dobrze zrozumiałam dotyczył skrócenia wykładu, drugi - urozmaicenia go o
    zabawne historie, chwilę odpoczynku, krótkie przerywniki. Nie widzę powodu, dla
    którego po takiej przerwie nie miałby się zacząć ten sam wykład (tzn. z pierwszym
    postulatem wciąż się nie zgadzam). Jeżeli zacząłby się drugi wykład z tego samego
    przedmiotu, to dla mnie bez różnicy, czy nazwiemy to dwoma wykładami czy jednym
    podzielonym. Są zagadnienia, które z trudem omawia się - kondensując i tak materiał
    - w 90 minut. Dzielenie tego jeszcze na pół szatkuje nam zakres wykładu, co do
    którego wolę, gdy jest zamkniętą całością. To nawet wygodniejsze dla studentów.
    Nie wszystkie wykłady są ciekawe, umówmy się, a w momencie gdy próbuję wycelować
    akurat w ten ciekawy czy po prostu trudny, jak np. białaczki, to duża bardziej
    wolałabym raz przyjść na wykład z białaczek niż dwa czy trzy razy. Uważam, ze
    90 minut włącznie z przerwą (jakiejkolwiek długości) to optimum. \n\nPoza tym
    przywołane przez Ciebie Khan Academy (bo ten z wymienionych znam i bardzo mi przypadł
    do gustu) moim zdaniem nie jest na poziomie uniwersyteckiej wiedzy, przynajmniej
    to co przesłuchałam. Dużo łatwiej dzielić na krótkie odcinki materiał, który nie
    rozpędza się z analizą zjawiska, a jedynie omawia je z pewnymi uproszczeniami.
    W przeciwnym razie mielibyśmy po 10-15 filmików dotyczących tego samego zagadnienia
    i to już mogłoby zniechęcić niektórych słuchaczy.\n\nNa mojej uczelni funkcjonują
    wykłady zblokowane, i, wierzcie mi, nigdy nie słyszałam o nich dobrego słowa.
    Jest to raczej najwyższa forma uprzykrzania życia studenckiego i braku pomyślunku.
    Chyba, że byłyby to dwa zblokowane wyłady 45minutowe, to jeszcze można się nad
    tym zastanowić.\n\nUważam, że naprawdę dobrym pomysłem jest zadawanie pytań do
    publiczności po omówieniu jakiegoś fragmentu materiału albo w celu wyłapania zdolnych
    albo w celu wyłapaniu, czy studenci w ogóle zrozumieli co się do nich mówi. Byłam
    w swojej karierze studenckiej chyba na jednym takim wykładzie, ale, mimo że temat
    nie był porywający, to pytania prowadzącego nie pozwalałby na odpływanie myślami."
- id: 22
  author: alkamid
  author_email: adamkli@gmail.com
  author_url: ''
  date: !binary |-
    MjAxMy0wMy0wMSAxMDozNDoyMCArMDAwMA==
  date_gmt: !binary |-
    MjAxMy0wMy0wMSAwOTozNDoyMCArMDAwMA==
  content: ! 'A ja jednak będę obstawał, że 90 minut nie jest optymalne. Jest bardzo
    mało zagadnień, których nie da się wytłumaczyć w godzinę - z mojego doświadczenia
    wynika, że zazwyczaj wykład jest zwyczajnie źle zaplanowany, i poświęca się czas
    na rzeczy niepotrzebne. Ale to już zmiana tematu na poziom przygotowania prowadzących
    - dużo łatwiej przecież przyjść i zacząć opowiadać "jak leci", niż to wszystko
    wcześniej przemyśleć.


    Po drugie, ja odczuwam różnicę między kontynuowaniem tego samego wykładu po przerwie,
    a zaczęciem nowego. Rolnicy już dawno wynaleźli płodozmian (: No i przywołujesz
    kwestię "wycelowania" w ciekawy wykład, która oczywiście na większości kierunków
    jest słuszna, ale z zasady wszystkie wykłady powinny być potrzebne i nie powinno
    się nic wybierać.


    Po trzecie, wracając do KA, rzeczywiście tematy są bardzo zróżnicowane i np. filmiki
    medyczne są na takim poziomie, że ja je bardzo dobrze rozumiem, ale matematyka
    (algebra i analiza) obejmuje mniej więcej pierwszy i kawałek drugiego roku studiów
    technicznych. KA to zresztą niezbyt dobry przykład z mojej strony, bo to zupełne
    odejście od tradycji wykładów. Lepiej byłoby mówić np. o edX.org, które jest przeniesieniem
    uniwersytetu do Internetu. Może Cię zainteresować np. taki kurs: https://www.edx.org/courses/HarvardX/PH278x/2013_Spring/about


    Nie wiem czy Ty, Kuba i ja mamy na myśli to samo, gdy mówimy o ustawieniu wykładów
    w blokach - ja zwyczajnie wyobrażam sobie, że zajęcia trwają od 9:00 do 12:00,
    potem przerwa na jedzenie, i potem jeszcze jakieś 2 godziny - żeby nie trzeba
    było przychodzić na jeden wykład rano, potem jeden po południu i na dobitkę jeden
    wieczorem.'
---

Jestem pewien że ta kwestia została już nie raz zbadana, a w literaturze naukowej można znaleźć ciekawe wnioski. Być może więc odkrywam na nowo Amerykę, ale najwyższy czas, żeby prowadzący usłyszeli głos prostego studenta w tej sprawie.

### Niekończący się wykład

Na PWr, wykład trwa zazwyczaj półtorej godziny, zwykle z piętnastominutową przerwą. Tu pojawia się pierwszy problem: wielu prowadzących uważa przerwę za opcjonalną. Niektórzy pytają studentów, czy chcą przerwę - i zazwyczaj co najmniej jeden student chce, ale nie chce się odezwać, skoro inni milczą. Inni w ogóle nie zawracają sobie głowy pytaniem studentów o zdanie.

Skupienie uwagi na jednym temacie przez więcej niż godzinę jest (dla mnie) niemożliwe. Mój umysł ucieka więc na chwilę, żeby się rozproszyć, ale gdy wraca do wykładu, orientuje się że nie zarejestrował ważnego ogniwa wywodu, co nie pozwala mu dobrze pojąć dalszego rozumowania, dlatego ucieka znowu, bo umysł nienadążający to umysł znudzony - i mamy błędne koło. Znam ludzi, którzy potrafią utrzymać koncentrację przez cały wykład, ale większa część ma odczucia podobne do moich. I nie chodzi o to, że jesteśmy słabymi studentami - to archaiczny system jest niedopasowany do naszych potrzeb.

Gdy prowadzi się wykłady, pewnie bardzo łatwo jest zapomnieć jak to jest być studentem po drugiej stronie. Wykładowca przecież musi pozostać skupiony, inaczej by pewnie zapomniał co ma powiedzieć za chwilę. Sam miałem okazję wygłosić kilka prezentacji na konferencjach czy zwykłych seminariach. Oczywiście nie jestem zaprawionym wykładowcą i stres zrobił swoje, ale różnica w zaangażowaniu jest tak kolosalna, że nawet starzy wyjadacze muszą ją odczuwać. Dlatego wybaczam Wam, drodzy profesorowie, na których wykładach walczę ze snem, bo wierzę w Wasze dobre intencje. W końcu studentami byliście dawno, więc zdążyliście o tym zapomnieć.

Dla porównania: w Cambridge wykłady trwają około 50 minut. Na amerykańskich uniwersytetach, co można sprawdzić np. na <a title="MIT OCW" href="http://ocw.mit.edu" target="_blank">OCW</a>, mniej więcej tyle samo. Spytałem znajomych z Indii - również trochę mniej niż godzina. Niestety, nawet na najlepszych uniwersytetach zdarzają się <a title="Susskind - Statistical Mechanics" href="http://www.youtube.com/watch?v=cU7bj4dNMwY" target="_blank">przydługie zajęcia</a>.

Oczywiście, skrócenie wykładów o połowę to dobry punkt wyjścia, ale pod żadnym pozorem nie powinniśmy na tym spocząć. Dlaczego? W zeszłym roku byliśmy świadkami narodzin i szybkiego rozwoju kilku platform do nauki on-line na poziomie uniwersyteckim: Coursera, edX.org, Khan Academy etc. Wykłady w formie wideo twórcy kursów mogą edytować do woli - i co robią? Dzielą je na fragmenty, które trwają po 10-25 minut! Dlaczego to robią, zamiast wrzucać wykład w całości? Bo ich misją jest zapewnić jak najlepszą jakość edukacji (cel, o którym niektóre uniwersytety niestety dawno zapomniały) i widzą, że wykłady w krótszych odcinkach dają lepsze rezultaty.

### Dwa postulaty

Drodzy dziekani, dyrektorzy, administratorzy i rektorzy: jeśli studenci na Waszym uniwersytecie muszą przesiedzieć na wszystkich wykładach dłużej niż godzinę, to jakość nauczania w Waszej instytucji jest mierna. Skróćcie wykłady. Suma ich długości może oczywiście zostać taka sama, ale jeden długi wykład można przecież podzielić na dwa krótsze, które przy okazji da tym bardziej zmotywowanym studentom czas na powtórzenie materiału w międzyczasie. Chyba że wprowadzicie kursy Zen - wtedy będziemy w stanie skupić się tak długo jak tylko chcecie.

Szanowni prowadzący, oto mała rada od skromnego studenta: co 15-25 minut, gdy kończycie omawiać jedno zagadnienie, dajcie studentom chwilę oddechu. Zadajcie ciekawe pytanie na temat tego, co właśnie powiedzieliście (przy okazji wyłapiecie tych zdolniejszych), przeprowadźcie eksperyment, opowiedzcie śmieszną historię z Waszego życia, podzielcie się najnowszymi uniwersyteckimi plotkami lub po prostu wyjdźcie z sali i dajcie im odpocząć. Zapewniam Was, że taki kurs i prowadzący będą lubiani dużo bardziej niż inne!
